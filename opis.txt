1.3 Wykaz tabel

1. Placówki – przechowuje dane innych banków krwi oraz szpitali, między którymi mogą
następować transporty krwi. Transport może być tylko do lub z naszego banku (nie
przechowujemy informacji o transportach pomiędzy innymi bankami krwi), stąd kolumna
CzyWychodzący w tabeli Transporty (1 – tak, 0 – nie).
2. Biorcy – przechowuje dane biorców krwi, tj. dane teleadresowe, płeć, datę urodzenia, itp.,
oraz informacje o grupie krwi.
3. Donacje – przechowuje dane o donacjach krwi, czyli kto i kiedy oddał krew, jakie były wyniki
badań dawcy, kto przeprowadził donację, itd. Czasami trzeba przerwać zabieg, bo np.
donator poczuł się słabo, stąd kolumna CzyUkończono (1 – tak, 0 – nie). Nawet o nieudanej
donacji nadal zachowujemy informacje. Nie zawiera informacji o grupie krwi; ta jest już
zawarta w odpowiedniej kolumnie w tabeli Krwiodawcy (nie można pobrać innej grupy krwi
niż ta którą ma dawca).
4. GrupaKrwi – przechowuje ID poszczególnych typów krwi, istnieje w celu wyeliminowania
redundancji danych. Rekordy w tej tabeli są ograniczone, wartość rekordów może się równać
wyłącznie jednej ośmiu kombinacji grup krwi (A+, A-, B+, B-, AB+, AB-, 0+, 0-). Zasadniczo nie
można już nic do niej dodać ani jej edytować. Nikt nie powinien mieć dostępu do edycji tej
tabeli za wyjątkiem administratora systemu, gdyż rekordy w niej zawarte mają służyć jedynie
jako odnośnik do danej grupy krwi.
5. Krwiodawcy – przechowuje informacje o krwiodawcach, tj. dane teleadresowe, datę
urodzenia, płeć, itp. oraz grupę krwi.
6. Personel – przechowuje dane o personelu; imię, nazwisko oraz stanowisko.
7. Transfuzje – przechowuje informacje transfuzjach; o biorcy, o dacie i godzinie
przeprowadzenia transfuzji oraz o liczbie jednostek krwi którą przetoczono.
8. Transporty – przechowuje informacje o transportach pomiędzy bankami krwi lub placówkami
medycznymi. Transport może być tylko do albo z naszego banku, stąd kolumna
CzyWychodzący (1 – tak, 0 – nie).
9. ZapasyKrwi – przechowuje informacje o tym ile jednostek krwi jest w zasobach banku.
UWAGA – PK jest tutaj tożsamy z PK z tabeli GrupaKrwi - był to celowy zabieg z mojej strony;
stwierdziłem, że chcę rozdzielić powyższe tabele z powodów bezpieczeństwa. Np. do tabeli
GrupaKrwi dostęp miałby mieć tylko administrator systemu, gdyż jest zbyt istotna i wiele
innych tabel się do niej odnosi, podczas gdy ZapasyKrwi mogą być edytowane również przez
innych autoryzowanych użytkowników bez narażenia całości systemu na poważny błąd
mogący spowodować dużą awarię.



1.4 Wykaz widoków

1. V_CentraKrwiodawstwa – widok wyróżniający wśród placówek wyłącznie centra
krwiodawstwa. Może być używany przez zarządzających transportem krwi.
2. V_Szpitale – analogicznie jak wyżej, widok wyróżniający wśród placówek szpitale.
3. V_Donacje2020 – widok wyróżniający wśród donacji wyłącznie te dokonane w 2020 roku.
4. V_KrwiodawcyKraków – widok wyróżniający wśród krwiodawców wyłącznie tych z Krakowa.
5. V_DonacjeWgGrupyKrwi2021 – widok pokazujący ile donacji poszczególnych grup krwi
odbyło się w 2021 roku.



1.5 Wykaz funkcji

1. BilansTransportów – funkcja skalarna z dwoma parametrami zwracająca bilans transportów
w zadanym roku i miesiącu, tj. różnicę wartości kolumny LiczbaJednostek z tabeli Transporty
w zależności, czy transport był wychodzący, czy nie. Przykładowo – w lutym 2020 wyjechało
51 jednostek, przyjechało 46, a zatem funkcja zwróci -5 dla parametrów (2, 2020).
2. DawcyGrupyWRoku – funkcja tabelaryczna z dwoma parametrami; grupą krwi oraz rokiem.
Zwraca ID, imię oraz nazwisko krwiodawców, którzy oddali daną grupę krwi w danym roku.
Przykład: (1, 2021) zwróci wszystkich krwiodawców o grupie krwi A+, którzy oddali krew w
roku 2021.
3. PokażDonacjeDawcy – funkcja tabelaryczna z trzema parametrami zwracająca wszystkie
donacje zadanego dawcy pomiędzy dwiema zadanymi datami.



1.6 Wykaz procedur

1. DodajBiorce – dodaje rekord do tabeli Biorcy.
2. DodajDonacje – dodaje rekord do tabeli Donacje oraz jednocześnie zwiększa wartość
odpowiedniego rekordu w tabeli ZapasyKrwi w oparciu o grupę krwi dawcy, o ile donacja
zakończyła się pomyślnie.
3. DodajPracownika – dodaje rekord do tabeli Personel.
4. DodajTransfuzje – dodaje rekord do tabeli Transfuzje oraz jednocześnie zmniejsza
odpowiedni rekord w tabeli ZapasyKrwi w zależności od grupy krwi biorcy o odpowiednią
liczbę jednostek, w zależności ile zostało przetoczonych.
5. DodajZapasy – zwiększa wartość zadanego rekordu w tabeli ZapasyKrwi.
6. OdejmijZapasy – zmniejsza wartość zadanego rekordu w tabeli ZapasyKrwi.
7. DodajTransport – dodaje rekord do tabeli Transporty oraz jednocześnie zmienia wartość
odpowiedniego rekordu w tabeli ZapasyKrwi, w oparciu o kolumnę CzyWychodzący
